---
title: "2. Opslag in de database"
categories: algemeen
lang: nl
---

## 2.1 Ledenadministratie

### 2.1.1 Volledige naam, inclusief initialen

_Rechtsgrond b, minimale uitvoering lidmaatschapsovereenkomst_  
Om de correspondentie met leden succesvol te laten verlopen en misstanden te voorkomen slaat Yorinf de volledige naam van haar leden op.

### 2.1.2 E-mailadres

_Rechtsgrond b, minimale uitvoering lidmaatschapsovereenkomst_  
Het mailadres wordt opgeslagen als terugval contact mogelijkheid van een lid. Het Yorinf alias (zie XXX) wordt gebruikt als primair contact adres.

_Rechtsgrond f, belangrijke communicatie_  
Als laatste zal dit communicatiemiddel worden gebruikt voor communicatie waarbij het belang van de vereniging dermate groot is dat communicatie naar de personen mogelijk moet zijn. Dit kan in het geval zijn van communicatie met betrekking tot bijvoorbeeld nieuwe leden, activiteiten en vergaderingen.

### 2.1.3 Adres, postcode, woonplaats en land

_Rechtsgrond b, minimale uitvoering lidmaatschapsovereenkomst_  
Mocht het primaire correspondentiemailadres niet beschikbaar zijn, dan gebruikt Yorinf het postadres van haar leden. Het postadres wordt daarom opgeslagen door Yorinf.

### 2.1.4 Telefoonnummer

_Rechtsgrond b, registratie contactgegevens_  
Als een van de primaire contactkanelen van Yorinf geldt de WhatsApp groep. Hier toe wordt het telefoonnummer van leden opgeslagen.

### 2.1.5 Studiestatus en Afstudeerdatum

_Rechtsgrond b, financiële verplichtingen met betrekking tot contributie_
De studiestatus van een lid bepaald of deze contributieplicthig is. Hiertoe wordt de studies status verwerkt.

_Rechtsgrond a, financiële verplichtingen met betrekking tot lustrumreisspaarplan_
Gelet op de bepalingen in het lustrumreisspaarplan kunnen er verschillen bestaan tussen studerende en niet studerende leden alsmede kan er een overgangsregeling gelden na het afstuderen. Om hier gebruik van te maken moet de studiestatus en de afstudeerdatum verwerkt worden.

### 2.1.6 Geboortedatum

_Rechtsgrond c, naleving minimumleeftijd online diensten_  
Elk persoon die wenst de online diensten van Yorinf te gebruiken moet ten minste de leeftijd van zestien hebben bereikt, conform de wettelijke voorschriften. Yorinf gebruikt de geboortedatum van een persoon om te bepalen of deze de minimumleeftijd reeds heeft bereikt.

_Rechtsgrond a, verjaardagsgerelateerde activiteiten_  
Ook verstuurt Yorinf een verjaardagsbericht naar haar leden indien hier toestemming voor gegeven is. Tevens wordt de verjaardag van een lid gepubliceerd op de website van Yorinf voor ingelogde gebruikers en rondom de verenigingkamer, mits het lid daar toestemming voor heeft gegeven.

### 2.1.7 Pasfoto

_Rechtsgrond a, profielfoto’s op website_
Pasfoto's kunnen door leden van Yorinf worden geüpload op het intranet, deze foto wordt weergegeven bij onderdelen op het intranet zoals de aanwezigheid bij activiteiten.

### 2.1.8 Lidmaatschappen

_Rechtsgrond b, minimale uitvoering lidmaatschapsovereenkomst_  
Lidmaatschapsgegevens van een bepaald lid zijn noodzakelijk om bij te houden door Yorinf voor de correcte algemene en financiële afhandeling van de lidmaatschapsovereenkomst. Dit wordt in het kader van 2.1.5 geplaatst.

### 2.1.9 Notities

_Rechtsgrond f, bijhouden bijzondere gegevens_  
In sommige gevallen is het handig dat er extra commentaar opgeslagen wordt over de leden. Denk hierbij aan commentaar dat het mailadres niet werkt of dat een donateursbijdrage is vastgesteld.

## 2.2 Actieve-ledenadministratie

### 2.2.1 Commissies en functies

_Rechtsgrond a, expliciete toestemming lid bij toetreding commissie_  
Actieve leden zijn lid van een of meerdere commissies binnen Yorinf waarbij functies aan leden kunnen worden toegekend. Aangezien een aantal van deze functies een bepaalde verantwoordelijkheid met zich dragen tegenover de andere leden van de vereniging, is het van belang dat deze worden bijgehouden in de actieve-ledenadministratie. Het lid geeft toestemming voor de verwerking van deze gegevens bij toetreding van een commissie conform paragraaf [3.2](#32-bestuurs--en-commissiewerk). De commissies en functies van een lid worden ook bewaard als het lidmaatschap van het lid eindigt. Dit wordt gedaan om de leden te bedanken voor hun werk in de commissie, en om een register bij te houden van de oud-leden van lopende of jaarlijkse commissies.

## 2.3 Betalingsadministratie

### 2.3.1 IBAN en BIC

_Rechtsgrond f, boekhouding_
Het IBAN wordt opgeslagen om transacties aan de correcte persoon te relateren in de financiële administratie van Yorinf.

_Rechtsgrond b, toekomstige uitoering incasso-overeenkomst_
In de toekomst kan Yorinf het IBAN en BIC van een lid gebruiken om een incasso-overeenkomst uit te voeren.
